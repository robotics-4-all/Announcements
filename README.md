![logo](https://github.com/robotics-4-all/Announcements/blob/master/Capture.PNG?raw=true)
# Διαθέσιμες διπλωματικές ISSEL περιόδου 2020-Β

Παρακάτω μπορείτε να βρείτε τα νέα θέματα διπλωματικών (Μάρτιος 2020) της Ομάδας Ευφυών Συστημάτων και Τεχνολογίας Λογισμικού. Οι φοιτητές που ενδιαφέρονται για διπλωματική εργασία παρακαλούνται να συμπληρώσουν [τη φόρμα έκφρασης ενδιαφέροντος](https://issel.ee.auth.gr/diathesimes-diplwmatikes/%cf%86%cf%8c%cf%81%ce%bc%ce%b1-%ce%ad%ce%ba%cf%86%cf%81%ce%b1%cf%83%ce%b7%cf%82-%ce%b5%ce%bd%ce%b4%ce%b9%ce%b1%cf%86%ce%ad%cf%81%ce%bf%ce%bd%cf%84%ce%bf%cf%82/) έως και ημερομηνία που θα ανακοινωθεί στην επόμενο χρόνο. Επίσης, μπορείτε να βρείτε σχετικές ερωτήσεις σχετικά με τη διαδικασία επιλογής και τις απαιτήσεις στον παρακάτω σύνδεσμο: [Link](https://issel.ee.auth.gr/sixnes-erwtiseis/).

Την εβδομάδα 30/3-3/4 θα διοργανωθεί διαδικτυακή παρουσίαση των θεμάτων (θα ακολουθήσει σχετική ανακοίνωση). Κατά τη διάρκεια της παρουσίασης θα συζητηθούν λεπτομέρειες πάνω στα θέματα, καθώς και οι διαδικασίες εκπόνησης των διπλωματικών. Παρακαλώ ενημερώστε όποιους άλλους μπορεί να ενδιαφέρονται.

Περιεχόμενα:
- [R4A-Spring20-1: End-to-end μεθοδολογία ανάπτυξης εφαρμογών για απομακρυσμένα κυβερνοφυσικά συστήματα](#r4a-spring20-1)
- [R4A-Spring20-2: Έλεγχος ανθρωπόμορφου ρομπότ με χρήση φυσικής γλώσσας, chatbots και μετασχηματισμών μοντέλων σε κώδικα](#r4a-spring20-2)
- [R4A-Spring20-3: Εκτίμηση χρόνου αποφόρτισης μπαταρίας με χρήση τεχνικών μηχανικής μάθησης](#r4a-spring20-3)
- [R4A-Spring20-4: Ενορχήστρωση εφαρμογών και συμπεριφορών σε Edge συστήματα](#r4a-spring20-4)
- [R4A-Spring20-5: Υποστήριξη συνεργατικής δημιουργίας εφαρμογών και διαμοιρασμού τους, με χρήση του εργαλείου NodeRed και υποδομών νέφους](#r4a-spring20-5)
- [R4A-Spring20-6: Σχεδίαση και ανάπτυξη Μηχανισμού Αυτοματοποίησης της παραμετροποίησης ρομποτικών συσκευών για το περιβάλλον προσομοίωσης Gazebo](#r4a-spring20-6)

---
## R4A-Spring20-1
**End-to-end μεθοδολογία ανάπτυξης εφαρμογών για απομακρυσμένα κυβερνοφυσικά συστήματα**

Στην παρούσα διπλωματική εργασία στόχος είναι η σχεδίαση και ανάπτυξη μιας μεθοδολογίας ανάπτυξης εφαρμογών για απομακρυσμένα κυβερνοφυσικά συστήματα. Η μεθοδολογία θα εφαρμοστεί στο ρομπότ Turtlebot με χρήση τεχνικών Internet Of Things και γραφικών μεθόδων σχεδίασης / δημιουργίας εφαρμογών. 
Τα βήματα που εμπλέκονται είναι τα εξής:
- Βήμα 1: Robot HW / Casing setup: Στο βήμα αυτό στόχος είναι να ενσωματωθούν οι απαραίτητοι αισθητήρες στο Turtlebot, ώστε να είναι ικανό να συμπεριφερθεί ως ένας έξυπνος οικιακός βοηθός. Στα πλαίσια της διπλωματικής θα τυπωθούν και τα κατάλληλα πλαστικά εξαρτήματα με τη χρήση 3D printing λογισμικού/εκτυπωτών.
- Βήμα 2: Robot SW setup: Στο βήμα αυτό στόχος είναι η εξοικείωση με αλγορίθμους ρομποτικής, όπως το SLAM, το Localization, το Path planning / Navigation κτλ. Οι αλγόριθμοι αυτοί θα υλοποιηθούν με την χρήση ROS.
- Βήμα 3: Robot integration with IoT broker: Στο βήμα αυτό, στόχος είναι να στηθεί / υλοποιηθεί ένας cloud IoT broker (π.χ. RabbitMq) και να δημιουργούν οι απαραίτητες διεπαφές με το ρομπότ, ώστε οι πληροφορίες / υπηρεσίες να γίνονται διαθέσιμες εκτός του Turtlebot.
- Βήμα 4: Low code Turtlebot framework: Τέλος, πρέπει να παραμετροποιηθεί ένας NodeRed server (https://nodered.org/), ώστε να είναι δυνατή η ανάπτυξη εφαρμογών που επικοινωνούν και διαχειρίζονται το σύστημα. Με τον τρόπο αυτό θα είναι δυνατόν ο χρήστης να μπορεί να χειρίζεται το ρομπότ και να βλέπει πληροφορίες για αυτό, απομακρυσμένα (χωρίς να βρίσκεται στο τοπικό δίκτυο) και χωρίς τεχνικές γνώσεις (ρομποτικής ή προγραμματισμού).

**Γνώσεις που θα αποκτηθούν:** Ρομποτική, ΙοΤ συστήματα, Ταχεία ανάπτυξη λογισμικού, 3D εκτύπωση

**Εκτιμώμενος χρόνος περάτωσης:** 9 μήνες

**Συνεργαζόμενοι ερευνητές:** Δρ. Μάνος Τσαρδούλιας. Υπ. Δρ. Κωνσταντίνος Παναγιώτου, Υπ. Δρ. Αλέξανδρος Φιλοθέου

---

## R4A-Spring20-2
**Έλεγχος ανθρωπόμορφου ρομπότ με χρήση φυσικής γλώσσας, chatbots και μετασχηματισμών μοντέλων σε κώδικα**

Η χρήση φυσικής γλώσσας είναι η πιο "εύκολη" και γρήγορη μορφή επικοινωνίας και πλέον χρησιμοποιείται και σε διεπαφές ανθρώπου-μηχανής. Tο NLP (Natural Language Processing) αποτελεί μια ιδιαίτερα ενδιαφέρουσα επιστήμη, καθώς η κατανόηση μίας πρότασης εξαρτάται από γλωσσικά μοντέλα και πολιτισμικές παραμέτρους. Μία αρκετά διαδεδομένη τεχνολογία που είναι ανάμεσα στην κατανόηση φυσικής γλώσσας και τον προγραμματισμό είναι τα Chatbots. Αυτή περιλαμβάνει προκαθορισμένα σενάρια τα οποία βασίζονται σε keywords και περιγράφουν FSMs (Finite State Machines).

Στη συγκεκριμένη διπλωματική εργασία σκοπός είναι η σχεδίαση και ανάπτυξη ενός μηχανισμού για την αυτόματη "μετάφραση" μίας λεκτικής εντολής σε ένα σενάριο / FSM, θεωρώντας ότι οι δυνατότητες της συσκευής / ρομπότ είναι προκαθορισμένες σε συμπεριφορές οι οποίες είναι παραμετροποιήσιμες (π.χ. η συμπεριφορά Speak με παραμέτρους volume, text, language). Η διαδικασία μετάφρασης χωρίζεται σε δύο τμήματα:
- Κατανόηση των βασικών συμπεριφορών που υπάρχουν σε κάθε εντολή
- Κατανόηση του τρόπου αλληλουχίας συμπεριφορών

Η διπλωματική εργασία, θα χτίσει/βασιστεί επάνω στις εξής δύο παρελθοντικές διπλωματικές:
- [Αναγνώριση ενεργειών για το ρομπότ NAO από μη δομημένη λεκτική περιγραφή](https://www.dropbox.com/s/r07m9s2g4c2o2an/2019%20-%2006%20-%20Floros%20Orestis%20-%20NLP%20static%20-%20robotic%20applications.pdf?dl=0)
- [Αυτόματη δημιουργία κώδικα ρομποτικής εφαρμογής από δομημένη λεκτική περιγραφή](https://www.dropbox.com/s/9b3x497vcu949ks/2019%20-%2002%20-%20Tsamis%20-%20Dynamic%20NLP%20-%20Robotic%20applications.pdf?dl=0)

**Γνώσεις που θα αποκτηθούν:** Επεξεργασία φυσικής γλώσσας, Chatbots, Ρομποτική, ΙοΤ συστήματα

**Εκτιμώμενος χρόνος περάτωσης:** 9 μήνες

**Συνεργαζόμενοι ερευνητές:** Δρ. Μάνος Τσαρδούλιας. Υπ. Δρ. Κωνσταντίνος Παναγιώτου

---

## R4A-Spring20-3
**Εκτίμηση χρόνου αποφόρτισης μπαταρίας με χρήση τεχνικών μηχανικής μάθησης**

Η εκτίμηση του υπολειπόμενου χρόνου αποφόρτισης μπαταρίας είναι ένα αρκετά δύσκολο πρόβλημα το οποίο εξαρτάται από την τρέχουσα κατάσταση της μπαταρίας (υγεία, καταπόνηση), και την κατάσταση των υπολογιστικών πόρων που εκτελούνται στην συσκευή (CPU load, memory). Στη παρούσα διπλωματική εργασία, σκοπός είναι να δημιουργηθούν εργαλεία profiling για μπαταρίες LiPo, με χρήση τεχνικών Μηχανική Μάθησης (Machine learning - ML) me st;oxo thn εκτίμηση πιστού χρόνου αποφόρτισης. Τα διαθέσιμα δεδομένα από υπάρχοντα datasets θα αναλυθούν με διάφορες μεθοδολογίες ML, ώστε να γίνεται σωστή (κατά το δυνατόν) εκτίμηση του χρόνου λειτουργίας συσκευής (ή αποφόρτισης μπαταρίας) που απομένει. Επιπροσθέτως, είναι δυνατό να προκύψουν πληροφορίες για την υγεία ή καταπόνηση της μπαταρίας.

Ενδεικτικά datasets:
- https://c3.nasa.gov/dashlink/resources/133/
- https://data.mendeley.com/datasets/r4n22f4jfk/1
- https://ti.arc.nasa.gov/tech/dash/groups/pcoe/prognostic-data-repository/ (5)

**Γνώσεις που θα αποκτηθούν:** Τεχνικές Βαθειάς Μηχανικής Μάθησης, Profiling υλικού, Ανάλυση δεδομένων

**Εκτιμώμενος χρόνος περάτωσης:** 9 μήνες

**Συνεργαζόμενοι ερευνητές:** Δρ. Μάνος Τσαρδούλιας. Υπ. Δρ. Κωνσταντίνος Παναγιώτου

---

## R4A-Spring20-4
**Ενορχήστρωση εφαρμογών και συμπεριφορών σε Edge συστήματα**

Το Edge επίπεδο, κατά τα πρότυπα του Διαδικτύου των Πραγμάτων, ονομάζεται το επίπεδο στο οποίο βρίσκονται οι φυσικές οντότητες (αισθητήρες, συσκευές και ρομπότ) πριν την σύνδεση τους στο διαδίκτυο. Πέρα από τις διάφορες παθητικές συσκευές (π.χ. λήψης μετρήσεων), τις έξυπνες συσκευές (π.χ. google home assistant) και τις ενεργητικές συσκευές (π.χ. ρομπότ), στο επίπεδο του Edge υπάρχει και η έννοια της "έξυπνης πύλης" (smart gateway). Ένα smart gateway μπορεί να ενσωματώνει: α) εργαλεία προεπεξεργασίας δεδομένων (πριν αποσταλούν στο υπολογιστικό νέφος), β) μεθόδους σύνδεσης εμπορικών έξυπνων συσκευών και γ) εργαλεία απομακρυσμένης (μέσω υπολογιστικού νέφους) εκτέλεσης και παρακολούθησης εφαρμογών.

Στόχος της παρούσας διπλωματικής είναι να μελετηθούν μεθοδοι και αρχιτεκτονικές υποστήριξης απομακρυσμένης εκτέλεσης, διαχείρισης και ενορχήστρωσης εφαρμογών και συμπεριφορών σε συσκευές στο Edge. Στη συνέχεια θα σχεδιαστεί και θα υλοποιηθεί ένα Smart Gateway με τα πιο πάνω χαρακτηριστικα.

**Επιθυμητές γνώσεις:** a) καλή γνώση Python ή Golang, b) εμπειρία με συστήματα Linux, c) βασικές γνώσεις Devops, d) βασική γνώση δικτυακού προγραμματισμού και εννοιών (ports, forward και reverse proxies, http, κτλ), e) Διαδικτυο των Πραγμάτων και εργαλεία ενορχήστρωσης Edge συστημάτων.

**Γνώσεις που θα αποκτηθούν:** Edge συστήματα, Εξύπνα συστήματα, Middleware engineering, DevOps, Remote monitoring

**Εκτιμώμενος χρόνος περάτωσης:** 9-12 μήνες

**Συνεργαζόμενοι ερευνητές:** Υπ. Δρ. Κωνσταντίνος Παναγιώτου, Δρ. Μάνος Τσαρδούλιας

---

## R4A-Spring20-5
**Υποστήριξη συνεργατικής δημιουργίας εφαρμογών και διαμοιρασμού τους, με χρήση του εργαλείου NodeRed και υποδομών νέφους**

Το NodeRed είναι ένα από τα "ισχυρά" open-source γραφικά εργαλεία προγραμματισμού (flow-based programming) για το Internet of Things. Επιτρέπει την αλληλεπίδραση μεταξύ διαφορετικών  devices, APIs και δικτυακών υπηρεσιών. Η οpen source κοινότητα έχει συμβάλλει αρκετά με πάνω από 2400 πακέτα που προσφέρουν διάφορες λειτουργικότητες. Παρ' όλα αυτά το NodeRed έχει και κάποια μειονεκτήματα: α) δεν υποστηρίζει πολλαπλούς χρήστες, οπότε ένας NodeRed server δεν υποστηρίζει sessions κτλ., και β) δεν παρέχει ένα εύκολο τρόπου διαμοιρασμού εφαρμογών ανάμεσα σε διάφορα instances, αφού αυτό πραγματοποιείται με χειροκίνητη εξαγωγή και εισαγωγή  ροών.

Στην διπλωματική αυτή εργασία επιθυμούμε να υπερκεράσουμε τα δύο αυτά μειονεκτήματα, εκτελώντας το NodeRed σε υπηρεσίες νέφους. Συγκεκριμένα θα γίνει χρήση μίας υποδομής νέφους (native OpenStack + Kubernetes), με χρήση του οποίου οι NodeRed servers θα εκτελεστούν σε απομονωμένα περιβάλλοντα τύπου container. Επίσης, θα γίνει δημιουργία μίας γραφικής διεπαφής, από την οποία κάθε χρήστης θα μπορεί να δημιουργεί λογαριασμό, να κάνει login, να διαχειριστεί NodeRed instances αλλά και να σχεδιάσει γραφικά εφαρμογές. Τέλος, θα δημιουργηθεί ένα NodeRed flows store, το οποίο θα μπορεί να υποδέχεται flows από διάφορους χρήστες.

Σχετικά repos: https://github.com/node-red 

**Επιθυμητές γνώσεις:** a) καλή γνώση Python, b) βασική εμπειρία με συστήματα Linux, c) βασικές γνώσεις Devops, d) βασική γνώση δικτυακού προγραμματισμού και εννοιών (ports, forward και reverse proxies, http, κτλ)

**Γνώσεις που θα αποκτηθούν:** Τεχνικές Ταχείας ανάπτυξης λογισμικού, DevOps, Τεχνολογίες νέφους

**Εκτιμώμενος χρόνος περάτωσης:** 9 μήνες

**Συνεργαζόμενοι ερευνητές:** Υπ. Δρ. Κωνσταντίνος Παναγιώτου, Δρ. Μάνος Τσαρδούλιας

---

## R4A-Spring20-6
**Σχεδίαση και ανάπτυξη Μηχανισμού Αυτοματοποίησης της παραμετροποίησης ρομποτικών συσκευών για το περιβάλλον προσομοίωσης Gazebo.**

Στο σύγχρονο κόσμο η ρομποτική εξαπλώνεται διαρκώς σε ολοένα και περισσότερους τομείς της βιομηχανίας αλλά και εν γένει της επιχειρηματικής ζωής, ενώ τα τελευταία χρόνια έχει διεισδύσει και σε οικιακό περιβάλλον με τη μορφή κάποιου είδους ρομποτικού βοηθού. Κατά την ανάπτυξη και εξέλιξη όλων αυτών των ρομποτικών συσκευών, ένα σημαντικό στάδιο είναι η προσομοίωση. Κατά τη διάρκεια αυτής οι κατασκευαστές έχουν τη δυνατότητα να ελέγξουν την ορθότητα των αλγορίθμων τους στα επιθυμητά σενάρια χρήσης. 

Ωστόσο, προκειμένου να πραγματοποιηθεί επιτυχώς η προσομοίωση α) απαιτείται να σχεδιαστεί ο χώρος όπου αυτή θα πραγματοποιηθεί με τη χρήση κάποιου εργαλείου προσομοίωσης, και β) να παραμετροποιηθεί το ρομπότ έτσι ώστε το σενάριο προσομοίωσης να είναι κατά το δυνατόν ρεαστλικό. Παρότι στο πρώτο τα τρέχοντα εργαλεία έχουν απλοποιήσει σημαντικά τη διαδικασία, το δεύτερο παραμένει ακόμη περίπλοκη. Στόχος της παρούσας διπλωματικής είναι η ανάπτυξη ενός Μηχανισμού Αυτοματοποίησης ο οποίος μέσω της γραφικής διεπαφής (UI) του, θα δίνει τη δυνατότητα σε χρήστες να παραμετροποιούν με γρήγορο τρόπο και κατά το δυνατό δίχως σφάλματα την εκάστοτε ρομποτική συσκευή που θα τοποθετηθεί στο χώρο προσομοίωσης του περιβάλλοντος Gazebo.

**Επιθυμητές γνώσεις/δεξιότητες:** Java, Αντικειμενοστρεφής Προγραμματισμός

**Δεξιότητες που θα αποκτηθούν:**  Αυτοματοποίηση Μηχανικής Λογισμικού, Προσομοίωση στο χώρο της ρομποτικής.

**Εκτιμώμενος χρόνος περάτωσης:** 9 μήνες

**Συνεργαζόμενοι ερευνητές:** Δρ. Χριστόφορος Ζολώτας, Υπ. Δρ. Αλέξανδρος Φιλοθέου




